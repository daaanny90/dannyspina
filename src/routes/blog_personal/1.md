---
title: Si riparte con un blog personale
subtitle: Ennesimo tentativo che fallirà
date: "2022-08-09"
categories: 
  - "personal"
---

**Ciao**

Questo è il mio ennesimo tentativo di tenere un blog personale.

Non sono un tipo "social", nonstante lavori nel campo tech. Non perché non mi piacciano i social in sé, è solo che hanno preso una piega che **non combacia con chi sono io.**

Non mi interessano i social per mostrare agli altri la mia vita, piuttosto il lato che mi piace dei social è avere una sorta di traccia, di ricordo, che poi è consultabile potenzialmente alla fine del viaggio, dove puoi rivedere e rivivere i ricordi più belli.

Ma non riesco proprio ad affidare questa mia timeline personale della vita a facebook. E allora, un'idea che mi gira in testa e su cui rifletto da molto tempo è proprio sganciarsi dai social network e riprendere in mano la gestione della mia timeline.

E questo può avvenire solo su un sito personale.

Certo, mi dirai, ma il sito deve essere hostato da qualche parte, e quindi stai solo spostando la responsabilità da facebook al tuo servizio di hosting.

**Ni.**

In realtà, almeno per quanto riguarda questo sito, tutto quello che vedi è nel codice. **Non ho backend**, è tutto salvato sotto forma di file markdown e immagini salvate nelle cartelle del progetto. Che ho ovviamente caricato su [github](https://github.com/daaanny90/dannyspina), ma che ho anche in locale.

Quindi, se github o netlify decidono che non è più il caso di fare le cose come le hanno fatto fino ad adesso, **posso prendere le mie 4 righe di codice e caricarle da qualche altra parte**, e continuare il mio viaggio controllato solo da me.

Questo mi da un senso di controllo pazesco, e soprattutto mi libera anche da quella pressione sociale che hanno i social network.

Un progettino che ho in mente è create nel sito una pagina che sia un clone di instagram, visto che mi piace il modo in cui organizza le immagini e i video, e creare qui il mio instagram personale.

Prima o poi lo farò :)